16 PROLEGOMENA

bant ex his locis: Tu es Petrus, et, Confirmet fratrea tuos, et, Pasce oves
mma,- ita illi suarum esse partium censent nihil non moliri, quod huic labe-
factandae probationi conducere posse arbitrentur. Notissimi sunt presbyteriano-
rum conatuS, et paullo eruditiores non ignorant studia eodem pertinentia, quibus
lutherani, anglicani, zwingliani, arminiani, ac sectae omnino omnes ab unitate
catholica seiunctae operam dederunt, ut testimonia evangelica 'ad rem non
facere, et aliter prorsus ac orthodoxi existiment, accipienda esse persuaderent.
Abunde suerit ¹⁰ vel ex iis nonnulla legisse, quae ChamieriUS, SpanhemiuS,
TurrettinuS, SalmasiUS, Lightfootus, EpiscopiUS, Rivetus atque Limborchius lit-
teris consignarunt: sic enim comparata sunt, ut hanc protestantibus omnibus
insedisse mentem perspicue ostendant, victoriam penes eos futuram, qui suam
evangelicorum textuum interpretationem aptius, validiusque confirmarint. Ut
enim Marcus Antonius de Dominis auctor est ¹¹, sperari non potest, ut Tra-
ditione vincant, qui bibliorum auctoritate superentur: neque sperari potest, ut
Traditionis doctrina vim suam teneat, firmitatemque tueatur, si bibliorum signi-

ficati0, e qua pendet, vel dissita, vel illi opposita certis argumentiS, de quibus
sibi protestantes blandiuntur, conficiatur.

21. Hinc si qui catholicorum licentius sibi forte permiserint, vel Scri-
pturarum testimonia secus ac par foret, interpretari, vel non iis potissimum fidere,
atque in iis princeps caussae momentum collocare, in bonorum omnium offen-
sionem venerunt, a qua ut semetipsos eximerent, non satis illis fuit contestari,
indubitatas sibi esse Pet-ri doteS, illasque se uberrima Traditione communire.
Quod Launoii, Dupinii, Febbronii, Tamburinii, aliorumque eiusdem notae scri-
ptorum exemplis apertissime comprobatur. Pugnabant illi adversus protestanteS,
ius Petri singulare, ac eiusdem decora tuebantur, nullumque faciebant finem
congerendi Traditionis suffragia, quibus veritatis hostes premerent atque ad

¹⁰) Incredibile dictu est, qua se faci-
litate a testimoniis Patrum de primatu
Petri tum protestantes expediant, quum
sibi demonstrasse visi sunt, nihil in bibliis
contineri, quod ad eum asserendum con-
ducat. Notant enim quaecumque tandem
de Petro insigniter dicta apud Patres re-
periantur, non alio accipi sensu posse,
quam qui cum bibliorum doctrina conspiret.
Ad hanc Patres iugiter provocare, ad hanc
semet recipere, huic insistere, atque hanc
normae instar, quam sequantur, complecti.
E quibus liquet, quae, quantaque sit neces-
sitas eam tuendi bibliorum interpretationem,
quae cum catholica veritate consentit.

.¹¹) De Republ. Christ. lib. I. cap. v1.
Et re sane vera, inquit Turrettinus Loco
XVIII. q. XVII. §. XXIII, si semel ea
bibliorum interpretatio obtinuerit, quam
unice veram, germanamque esse protestan-
tes defendunt, id erit consequens, „testi-
monia Patrum, quibus interdum vocant
Petrum caput et principem apostolorum,
non intelligi ratione oecumenici pontificatus,
vel monarchiae, sed ratione primatus or-
dinis et dignitatis, sive propter doteS,
quibus'prae caeteris eminebat, quo sensu
II. Cor. XI. Apostolus vocat quosdam
τούς ὑπὲρ λίαν ἀποστόλους, et alibi

Gal. 11. ’ στύλους.“

