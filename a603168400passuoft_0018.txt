10 - PRQLEGOMENA

sunt, ut nihil ad ea adprobanda Traditio suggerat, quod cum effatis bibliorum
non sit consertum, et penitissime colligatum. Equidem non me fugit, innumera
de praerogativis Petri, ac illius prae apostolis ceteris eximia, et consortii, socie-
tatisque exsorte auctoritate, testimonia suppetere, quae vel patres dixerint, vel
synodi pronunciarint, vel iam inde ab antiquissima aetate romani praesules tu-
lerint: neque me fugit, eodem plura pertinere sive liturgicis comprehensa mo·-
numentiS, sive historiae annalibus consignata: praeclare etiam intelligo ad tuen-
das Petri dotes, auctoritatemque principalem tot, tantaque consentire, ut arduum
non minus sit illis abuti, quam in periculum ἀξίωμα adducere omnibuS, qui
humanitatem non exuerint, probatum ¹²: admitti caussam oportere, cuius effe-
ctus negari non possunt. Verum mihi pariter compertum est, quaecumque tan-
dem1omnia pro huius caussae patrocinio adducantur in medium, cum bibliorum
testimoniis ita cohaerere, ut nonnisi speciem , faciemque referant expositionum,
quibus illa aperiuntur liquidius, ac manifestius declarantur. Quod eg0, uti par
esset, accurate exequerer, et singula quaeque expendendo patefacerem, nisi res
eiusmodi foret, quae et sua se luce proderet, eoque splendore nitesceret, quo
omnes dubitationis umbrae funditus depellerentur.

14. Consulantur enimvero quae *plurima extant de Petr0, eiusque orna-
mentis edita opera, neque minora solum, et quae informandis primum theologiae
alumnis inserviunt, sed maxima ac potissima, quotquot in Roccaberti Bibliotheca
pluribus, iisque praegrandibus voluminibus continentur: his addantur quae publici
fecerunt iuris Emmanuel Schelstrate, Cardinalis Orsi, Mamachius in quinto de
Originibus tom0, Zaccaria in utroque distincto opere, cum latin0, tum italicO,
quod Anti-Febbronium inscripsit, Gerdilius in Dissertationibus‚ Bolgenium in
libris de Episcopatu: ac prae reliquis ¹³ Petrus Ballerinius de vi et ratione Pri-
matus, tum inspiciatur sedu10, et summa qua fieri cura potest, animadvertatur,

¹²) Puto enim ecclesiasticam historiam
non minus arcte cum Petri primatu cohae-
rere, quam historia graeca cum Alexandri
victoriiS, et romana cum triumphis Cae-
saris copuletur. Sicut ergo incolumi
utraque historia, graeca et romana, neque
Alexandri victoriae, neque Caesaris trium-
phi negari possunt3 ita, quin tota subver-
tatur ecclesiastica historia, nefas est de
Petri primatu dubitare. Etenim non aliter
eorum quae graeca et romana refert histo-
ria, sufficiens ratio victoriis Alexandri,
Caesarisque triumphis continetur3 quam
gestorum, quibus ecclesiastica historia con-
stat, Petri primatu contineatur.

¹³) Alios enim, eosque omnino pluri-

mos possem recensendo memorare, An-
dream Duvallium, De suprema Rom. Pon-
tificis in ecclesiam potestate: Antonium
CharlaS, De primatu iurisdictionis adv.
Lud. Ellies Dupin: coelestinum Sfondrati,
Gallia vindicata: Nicolaum Dubois in Dis-
quisitione theologico - iuridica ad epi-
scopos Galliae: Hermannum Damen in Orat.
de cathedra Petri, ut est regula fidei, se-
cundum antiquam et continuam doctrinam
theologorum lovaniensium: Barruel, Du
Pape et de ses droits religieux: Alphon-
sum Muzzarellium in Opusculis: Hyacin-
thum Serry, De Rom. Pontifice in ferendo
de fide, moribusque iudicio falli et fallere
nescio: ac postremo De naintre, Du Pape.

